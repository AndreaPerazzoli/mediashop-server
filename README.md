# MediaShop Desktop
### Ingegneria del Software 2016-2017

Si vuole progettare un sistema informativo per gestire le informazioni relative alla gestione di un negozio virtuale di CD e DVD musicali (vende solo via web).


Il negozio mette in vendita CD di diversi generi: jazz, rock, classica, latin, folk, world-music, e così via.
Per ogni CD o DVD il sistema memorizza: un codice univoco, il titolo, i titoli di tutti i pezzi contenuti, eventuali fotografie della copertina, il prezzo, la data dalla quale è presente sul sito web del negozio, il musicista/band titolare, una descrizione, il genere del CD o DVD, i musicisti che vi suonano, con il dettaglio degli strumenti musicali usati. Per ogni musicista il sistema registra il nome d’arte, il genere principale, l’anno di nascita, se noto, gli strumenti che suona.


Sul sito web del negozio è illustrato il catalogo dei prodotti in vendita.


Cliccando sul nome del prodotto, appare una finestra con i dettagli del prodotto stesso.
I clienti possono acquistare on-line selezionando gli oggetti da mettere in un “carrello della spesa” virtuale.


Deve essere possibile visualizzare il contenuto del carrello, modificare il contenuto del carrello, togliendo alcuni articoli.


Al termine dell’acquisto va gestito il pagamento, che può avvenire con diverse modalità.


Il sistema supporta differenti ricerche: per genere, per titolare del CD o DVD, per musicista partecipante, per prezzo. Coerentemente, differenti modalità di visualizzazione, sono altresì supportate.


Ogni vendita viene registrata indicando il cliente che ha acquistato, i prodotti acquistati, il prezzo complessivo, la data di acquisto, l’ora, l’indirizzo IP del PC da cui è stato effettuato l’acquisto, la modalità di pagamento (bonifico, carta di credito, paypal) e la modalità di consegna (corriere, posta, ...).


Per ogni cliente il sistema registra: il suo codice fiscale, il nome utente (univoco) con cui si è registrato, la sua password, il nome, il cognome, la città di residenza, il numero di telefono ed eventualmente il numero di cellulare.


Per i clienti autenticati, il sistema propone pagine specializzate che mostrano suggerimenti basati sul genere dei precedenti prodotti acquistati.


Se il cliente ha fatto già 3 acquisti superiori ai 250 euro l’uno entro l’anno, il sistema gli propone sconti e consegna senza spese di spedizione.


Il personale autorizzato del negozio può inserire tutti i dati dei CD e DVD in vendita. 
Il personale inserisce anche il numero di pezzi a magazzino. Il sistema tiene aggiornato il numero dei pezzi a magazzino durante la vendita e avvisa il personale del negozio quando un articolo (CD o DVD) scende sotto i 2 pezzi presenti in magazzino.
